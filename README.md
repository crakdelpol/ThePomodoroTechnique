## La tecnica del pomodoro

questo articolo e' un riassunto del libro che e' presente al seguente [indirizzo](https://drive.google.com/file/d/12L7T6--Su2-EhSTZBCf5dnZU1VMtkgLt/view?usp=drive_link) 
 
L'obbiettivo della tecnica del pomodoro e' migliorare la produttivita' personale.
Gli obbiettivi specifici sono: 
 - Aumentare la focalizzazione e la concentrazione riducendo le distrazioni
 - Aumentare la determinazione verso il raggiungimento degli obbiettivi
 - Migliorare il processo di stima
 - Migliorare il proprio processo di studio/lavoro
 - Definire un orario

Per chi è abituato a procrastinare, la tecnica è utile perché consente di concentrarsi e realizzare **piccole cose** (attività che richiedono al massimo 5-7 Pomodori di sforzo), focalizzandosi sul "qui ed ora" e lavorando "un Pomodoro alla volta"

La pratica e' divisa in tre fasi: 
- inizio giornata nella quale si procede con la pianificazione delle attivita'
- Durante il lavoro di procede alla rilevazione dei dati
- A Fine giornata si procede alla registrazione, elaborazione e visualizzazione dei dati raccolti durante la giornata. 

Questi dati vengono raccolti in diversi "documenti", i quali:
- **Attività da Realizzare Oggi**
- **Magazzino di Attività**
- **Registrazioni**


### Attività da Realizzare Oggi
Questo documento deve essere compilato quotidianamente all'inizio della giornata ed è composto da:
    ◦ Una intestazione con luogo, data e autore.
    ◦ Una lista delle cose da fare nella giornata, ordinate per priorità.
    ◦ Una sezione intitolata “Urgenti Non Previste” dove inserire le attività che, pur non programmate, devono essere realizzate entro la fine del giorno

### **Magazzino di Attività**

Su questo foglio si annotano le varie attività da svolgere man mano che si presentano, e da esso si depennano le attività realizzate alla fine della giornata. Include un'intestazione con il nome dell'autore

### **Registrazioni**

Questo documento raccoglie i dati grezzi necessari per produrre report e grafici di interesse. Viene aggiornato almeno una volta al giorno, tipicamente alla fine della giornata. A seconda degli obiettivi, contiene diversi campi, ma in genere include la data, la descrizione e il numero di Pomodori di sforzo necessari per completare l'attività


### Obbiettivo 
Il pomodoro serve per prendere consapevolezza ma e' uno strumento di miglioramento. Quindi e' importante prendere le metriche nel modo giusto:
si misurano i pomodori fatti non quelli persi, con l'obbiettivo di migliorare giorno per giorno.

### Pratica

In pratica consiste nell'impostare un timer di 25 minuti durante il quale si e' focalizzati solo sull'attivita' da svolgere (obbiettivo del pomodoro) seguito da 5 minuti di pausa nel quale ci si distrae con piccole attivita'. Ogni 4 pomodori si puo' fare una pausa piu' lunga 15/30 minuti.
Il pomodoro non puo' essere interrotto per nessun motivo altrimenti e' nullo.
Durante il pomodoro ci possono essere diverse distrazioni. Il libro le classifica in distrazioni interne ed esterne.

### Distrazioni Interne

Solo quelle che ci causiamo noi stessi, per esempio ci viene in mente che dobbiamo fare qualcosa o che dobbiamo telefonare a qualcuno, sono facilmente evitabili scrivendo un appunto nel magazzino delle attivita'

### Distrazioni Esterne 

Le interruzioni esterne si verificano quando si lavora in ambienti sociali e si è interrotti da fattori esterni o da altre persone. La differenza con quelle interne e' che e' necessario interagire con gli altri. La strategia per gestire le interruzioni esterne è **"Proteggere il Pomodoro"** : informare gentilmente la persona di essere impegnati, negoziare rapidamente la riprogrammazione dell'interruzione e richiamare nel tempo promesso

Qui viene introdotto un obbiettivo molto importante:

> L'obiettivo è invertire la dipendenza, facendo in modo che le interruzioni dipendano dalla propria programmazione.

Vengono introdotte alcune regole importanti per aumentare l'efficienza:
- Se un'attivita' dura piu' di 7 pomodori e' da dividere
- Se un'attivita' dura meno di un pomodoro e' da aggregare a qualche altra attivita'

E' importante che quando si e' "dentro un pomodoro" si sia focalizzati sull'attuale attivita' e non si pensi al futuro, se e' necessario si puo' creare un pomodoro di pianificazione.

Un'altra regola importante per rendere un orario efficace e' che deve essere rispettato. Altrimenti si entra in un circolo continuo che prevede queste tre fasi:
- Dilatazione dell'orario
- Maggiore stanchezza
- Minore produttivita' 
- Ripeti dall'inizio


### Fasi

**Pianificazione**
All'inizio della giornata
Consiste nel definire le attività da svolgere nel corso della giornata. In questa fase si compila il foglio delle “Attività da Realizzare Oggi”, utilizzando come riferimento il “Magazzino di Attività”. Si stimano i "Pomodori Disponibili" (unità di sforzo) e si assegnano alle attività programmate.

**Rilevazione**
Durante l’intera giornata

Si lavora su Pomodori da 25 minuti, seguiti da 5 minuti di pausa. Durante il lavoro, si raccolgono i dati grezzi relativi allo sforzo prodotto e alle interruzioni. Ad ogni squillo del Pomodoro completato, si segna una "X" sul foglio delle "Attività da Realizzare Oggi". Il Pomodoro non deve essere interrotto; se interrotto, è nullo.

**Registrazione**
Alla fine della giornata

Si raccolgono in un archivio (il foglio delle “Registrazioni”) le rilevazioni quotidiane, che includono la data, la descrizione e il numero di Pomodori di sforzo effettivi necessari per realizzare l'attività. Le attività completate vengono eliminate dal "Magazzino di Attività"

**Elaborazione**
Alla fine della giornata

Consiste nel trasformare i dati grezzi in informazioni. Questa fase può includere la misurazione dell'accuratezza delle stime (confrontando Pomodori stimati con quelli effettivi) o l'analisi della necessità di più stime (seconde o terze stime)

**Visualizzazione**
Alla fine della giornata

Ha l'obiettivo di presentare le informazioni ottenute dall'elaborazione in un formato che faciliti l'osservazione e la scelta di azioni di miglioramento per il proprio processo di lavoro o studio

## Conclusioni
Verosimilmente, i positivi effetti della Tecnica del Pomodoro sulla produttività personale o del
proprio team, derivano da una serie di fattori che si prova a sintetizzare qui di seguito.
### Inversione della dipendenza verso il tempo
Il Pomodoro rappresenta una astrazione di tempo, una scatola capace di contenere e
limitare il divenire e da cui il tempo finisce per dipendere. È proprio rompendo e invertendo la
dipendenza con il divenire che emerge una diversa visione del tempo. Rapportandosi con una
astrazione finita di tempo, il Pomodoro, è quindi possibile non dipendere più direttamente dal
concetto di divenire.
In particolare il concetto di time-box abbinato a quello di tempo che scorre “al
contrario” (da 25 minuti a 0), tipiche del Pomodoro, generano una positiva tensione (eustress)
in grado di facilitare il processo di decision-making e più in generale di stimolare lo slancio
vitale necessario al contempo ad affermare se stessi ed a realizzare attività.
Il passare del tempo non è più percepito come un evento negativo, ma positivo. Ogni
Pomodoro rappresenta una opportunità di miglioramento o, in caso di crisi, di pronta
riorganizzazione. Più il tempo passa, più si ha la possibilità di migliorare il proprio processo.
Più il tempo passa, più le attività divengono stimabili e programmabili. Più il tempo passa, più
la sensazione di ansia si riduce a favore di maggiore consapevolezza, maggiore focalizzazione
sul “qui ed ora” e maggiore lucidità nel decidere “la prossima mossa”, con un conseguente
aumento di produttività.
Lo stesso meccanismo di inversione di dipendenza, peraltro, si applica, nella Tecnica
del Pomodoro, per ridurre ed eliminare le interruzioni, aumentando così la concentrazione e la
continuità del lavoro, anche in questo caso con un significativo e correlato aumento di
produttività.
### Regolazione della complessità
La consegna quotidiana di numerose attività sfidanti, non eccessivamente complesse, né
eccessivamente semplici, ottenute applicando la regola del “se dura più di 5-7 Pomodori,
spezzala” e “se dura meno di 1 Pomodoro, aggregala”, porta a massimizzare la motivazione.
 Attività meno complesse sono generalmente più facilmente stimabili. Di qui il
miglioramento delle stime quantitative.
 Spezzare le attività in modo che consegnino valore incrementale porta anche ad un
aumento della determinazione a raggiungere gli obiettivi.
### Distacco
Le frequenti pause nel Pomodoro sono fondamentali per ottenere un più lucido, consapevole ed
efficace funzionamento della propria mente con un conseguente aumento di produttività.
È da notare che in molte realtà si riscontra una sorta di avversione alle pause, come se
queste fossero un elemento di debolezza. Il pensiero comune in molte aziende sembra essere: “Il
‘vero’ manager inizia la riunione alle 9 di mattina e finisce alle 10 di sera, non lasciando mai il
suo ufficio”.
Questi comportamenti da “duri” del lavoro rivelano in realtà una modalità di
accanimento che spesso genera un ottimo sistema per frustrarsi e lavorare in modo poco lucido,
e conseguentemente poco efficace.
Applicando la Tecnica del Pomodoro, molte persone hanno iniziato a comprendere il
valore del distacco e la relativa efficacia. Il distacco consente ogni 25 minuti di vedere le cose
in modo diverso e individuare soluzioni diverse, spesso trovare difetti da correggere, stimolando
la propria creatività. Il distacco sviluppa il valore della continuità.
Il distacco deve essere reale. Non è distacco sospendere l’attività allo squillo dei 25
minuti, o al termine di un blocco, e continuare a pensare alla stessa attività durante la pausa. 
La Tecnica del Pomodoro 32
© Francesco Cirillo 19/10/2006
Con la Tecnica del Pomodoro quindi ci si abitua a fermarsi ed a disinnescare situazioni
di lavoro continuato che non portano a migliorare l’efficacia propria o del team.
Fermarsi, “staccare” ed osservarsi dall’esterno aumenta la consapevolezza del proprio
comportamento. Fermarsi diventa sinonimo di forza e non di debolezza.
### Osservazione e feedback continui
La Tecnica del Pomodoro rappresenta una modalità di confronto “ogni 25 minuti”. I primi e gli
ultimi 5 minuti del Pomodoro, destinati a rivedere e ripetere quanto fatto, già consentono di
accorgersi se un certo modo di agire è efficace. Il lavoro in coppia, ancora più che quello da soli
o in gruppo porta a massimizzare questo positivo fenomeno.
Nei casi più critici è addirittura possibile cambiare direzione anche dal prossimo
Pomodoro riprogrammando le attività da realizzare.
La registrazione dei dati, realizzata almeno una volta al giorno, con rilevazioni ogni 30
minuti, permette di valutare sulla base di metriche oggettive l’efficacia del proprio modo di
agire. Da questa osservazione è possibile arrivare a decidere di modificare il proprio processo:
migliorando il contenuto delle attività, definendo ad esempio obiettivi più chiari o spezzando le
attività; individuando ed eliminando attività o fasi duplicate o non necessarie; testando strategie
alternative per comporre le attività riducendo l’errore nelle stime qualitative.
 La possibilità di influenzare direttamente il proprio processo di lavoro o di studio
orientandolo verso il miglioramento, stimola l’interesse personale nel realizzare l’attività,
affermando se stesso.
### Ritmo sostenibile
Il rispetto dell’orario e delle pause contribuisce a raggiungere continuità.
Per garantire un’alta produttività nel tempo, infatti, non è efficace imporsi di lavorare o
studiare senza sosta dalla mattina alla sera. Una macchina industriale produce sicuramente di
più se lavora per più tempo senza soste. L’uomo semplicemente non funziona come una
macchina industriale.
Rispettando l’orario e le pause tra singoli Pomodori e tra blocchi di Pomodori, è
possibile riuscire a lavorare o studiare mantenendo il proprio ritmo, stancandosi, come è giusto
trattandosi di lavoro o studio, ma non esaurendosi.
 In altri termini, una consapevole gestione delle pause e della complessità dei contenuti,
consente a chiunque usi la Tecnica del Pomodoro di arrivare nel tempo a conoscere il proprio
ritmo sostenibile, il proprio passo di marcia fisiologico. 
